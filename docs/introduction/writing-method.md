---
tags:
  - نحوه نگارش 
  - قالب
  - رایتاپ نویسی
  - Markdown 
---

#   نگارش رایتاپ

شاید برای شما سوال شود که writeup چیست و نوشتن آن چه تاثیری خواهد داشت. writeup یا معادل فارسی آن "**نگاشته** یا **نوشته**" در دنیای امنیت، **گزارشی از نحوه حل مسئله** است که نویسنده گام به گام رویدادها و آزمایشات خود را برای حل یک چالش امنیتی بیان می کند. این گزارش علاوه بر اینکه کمک بسیاری به خوانندگان و افزایش تجربه آنها در حل مسائل جدید می کند می تواند باعث افزایش درک خود نویسنده از آن چالش نیز شود.  

 این بخش به عنوان نکات نگارشی در رایتاپ نویسی توسط تیم فلگ موتوری پیشنهاد می شود تا نوشته ها به صورت یک شکل، منظم و استاندارد ارائه شوند.  برای نگارش، نویسنده باید از فرمت ایجاد متن [Markdown](https://en.wikipedia.org/wiki/Markdown) یا به اختصار md استفاده کند. این فرمت دارای عناصر مختلفی است که می توانید از آن ها در نوشته خود استفاده کنید. برای آشنایی با نحوه نگارش با  این فرمت و استفاده از عناصر مختلف آن در رایتاپ خود، می توانید به بخش "نوشتن با فرمت md" مراجعه کنید.
 توجه داشته باشید که نیاز نیست نحوه بیان رایتاپ حتما شکلی رسمی مانند مقالات علمی داشته باشد. شما می توانید از بیانی دوستانه و صمیمی برای نگارش رایتاپ خود استفاده کنید. البته با خواندن چند رایتاپ قالب نوشتاری مناسب را متوجه خواهید شد.
با این حال لازم است که موارد زیر را در هنگام نگارش نوشته ی خود لحاظ  کنید:

- نویسنده باید قوانین مربوط به سرقت ادبی را رعایت کند. درغیر این صورت عواقب آن متوجه خود نویسنده خواهد بود.
- محدودیتی در طول و حجم رایتاپ وجود ندارد.
- سعی کنید نوشته ای کامل و گام به گام را ارائه دهید تا خواننده بتواند مراحل حل چالش راحت تر درک کند. 
- استفاده از تصاویر و جداول می تواند به درک خواننده از  مراحل حل چالش کمک بسیاری کند.
- برچسب گذاری رایتاب بسیار مهم است و توصیه می شود که برچسب ها را به ترتیب از مفهوم کلان تر به کوچک تر قرار دهید. همچنین برچسب برای نام مسابقه CTF و سال آن مسابقه در نظر بگیرید. به عنوان نمونه: 

primes ،Factorization ،RSA ،Crypto ،ASIS-2023 ،ASIS  

- عنوان رایتاپ را براساس نام چالش انتخاب کنید.
- نام نویسنده را در انتهای رایتاپ به عنوان یک یادداشت قرار داده شود.

---